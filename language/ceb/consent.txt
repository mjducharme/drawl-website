Giimbitahan ka nga motampo sa usa ka koleksyon sa mga pagrekord sa pagsulti gikan sa lainlain nga mga sinultihan. Kini nga mga pagrekord makatabang kanato nga masabtan kung giunsa ang mga pagbag-o sa mga pinulongan sa kadugayon, kung unsa ang kalahian sa mga sinultian sa usag usa bahin sa mga gagmay nga detalye sa paglitok, ug kung giunsa girepresenta og giproseso ang sinultihan sa utok. Kung nakadesisyon ka nga moapil niini nga pagtuon, pabuhaton ka aning mga sumusunod: <br><br>1. Pagtubag sa pipila ka yano nga mga pangutana bahin sa imong kaugalingon pinaagi sa usa ka online nga porma (unsa ang imong tuig nga natawhan, kasarian?; Unsa nga mga sinultian ang matulin ka? Asa nga lungsod ka gapuyo karon?)<br>2. Irekord ang imong kaugalingon nga nagbasa sa usa ka mubo nga pagbasa (mga 5-6 minuto ang gitas-on);<br>3. Irekord ang imong kaugalingon nga nagsulti sa prangkang ug kaswal nga 5-8 ka minuto. Hatagan ka og pipila nga mga pag-aghat sa pag-istoryahan aron matabangan ka niini. <br><br>Ang tanan niini ipangalagad pinaagi ani nga website - dili nimo kinahanglan gamiton ang uban pang mga aparato sa pagrekord. Hatagan ka hayag nga mga panudlo kung giunsa irekord ang imong kaugalingon. <br><br>Ang pagtuon nga gihimo ni Dr. Márton Sóskuthy, usa ka Assistant Propesor sa Department of Linguistics sa University of British Columbia, ug usa ka grupo sa mga katabang sa panukiduki, lakip si <br>Kim Estoque, usa ka undergraduate nga estudyante sa Department of Linguistics sa University of British Columbia. <br><br><br>Panguna nga Investigator:<br>Dr. Márton Sóskuthy, Assistant Professor<br>Department of Linguistics<br>604 822-5825 / marton.soskuthy@ubc.ca<br><br>Research Assistant:<br>Kim Estoque, Undergraduate Student<br>Department of Linguistics<br>201110523@post.upm.edu.ph<br><br>Sponsor<br>Kini nga pagtuon gipondohan sa UBC Faculty start-up funds # F18-03307<br><br>Kinsa ang mahimong moapil?<br>Giimbintahan ka nga moapil niini nga pagtuon kay ikaw usa ka lumad nga mamumulong sa Cebuano. Ang bisan kinsa nga mga lumad nga mamumulong sa Cebuano mahimong moapil niini nga pagtuon basta sila naa taliwala sa mga edad [20-30] ug [50-60] nga wala’y lig-on nga mga babag sa pagsulti. Timan-i nga kung dili ka direkta nga gidapit ni Kim Estoque, ang datos na gikan kanimo dili magamit sa pagtuon. Kung kini ang panghinaot, girekomenda namo nga kontakon nimo si Kim Estoque aron mahibalan kung nagpadayon ba ang pagkolekta sa datos.<br><br>Kaayohan<br>Wala kami maghunahuna nga adunay direkta nga kaayohan kanimo aning pagtuon ingon usa ka partisipante. Kini nga pagtuon makapauswag sa among pagsabut sa imong sinultian ug ang kinaiyahan sa pagbag-o sa sinultihan sa kinatibuk-an.<br><br>Mga risgo<br>Wala’y nahibal-an nga mga risgo sa pag-apil.<br><br>Kumpidensyal<br>Ang imong mga girekord nga audio luwas nga itipig sa mga aparato nga naka-encrypt ug naay password alang sa umaabot nga pagsusi. Ang database nga among gimugna mahimong magamit usab sa ubang mga tigdukiduki pinaagi sa usa ka website nga mahimo ra makasulod pinaagi sa pagrehistro, ug busa naa silay access sa imong mga pagrekord. Ang mga tigdukiduki mahimo ra nga maka-access sa imong datos kung sila mouyon nga ibutang kini nga luwas sa mga aparato nga na-encrypt ug gipanalipdan sa password. Ang imong mga pagrekord dili ipanghatag sa publiko, apan mahimo nimong pilion nga gamiton kanamo ang mubo nga mga bahin sa imong mga pagrekord sa pagsabwag sa among mga resulta (e.g. sa mga pakigpulong sa komperensya o ingon nga mga pagdugtong sa mga gipatik nga mga papel). Dili kanamo iapil o ibutyag ang imong pangalan o mga detalye sa mga pagrekord ug sa ubang mga tigdukiduki nga among gipaambit sa datos. Pagahatagan ka lang gamit ang usa ka sumasalmot ID, e.g. "cebuano03". Sa diha nga aksidente nimo nga gipaambit ang bisan unsang personal nga kasayuran <br>isip bahin sa imong pagrekord, among i-mute ang may kalabutan nga bahin sa pagrekord ug isalikway ang orihinal nga file.<br><br>Isip bahin sa among panukiduki, kolektahon kanamo ang mga sukod sa acoustic base sa imong sinultian - pananglitan, kung unsa ka kusog ang usa ka tingog, o unsa ka taas o mubo ang pitch sa usa ka piling higayon sa pagrekord. Mahimo usab namo’ng ihapon ang mga piho nga pulong o tingod sa imong mga pagrekord.<br><br>Himuon ang survey pinaagi niini website. Ang mga resulta, nga walay timailhan kanimo, i-save sa usa ka server sa UBC Campus ug i-save usab kini sa mga aparato nga naka-encrypt ug naay password.<br><br>Boluntaryo ang imong pag-apil<br>Mahimo nimong pilion nga muhawa niini nga pagdukiduki sa bisan unsang orasa. Mahimo kini pinaagi sa (i) pagsira sa webpage sa bisan unsang orasa sa dili pa nimo ipasa ang recording o (ii) pagkontak kay Kim Estoque pinaagi sa iyang email nga 201110523@post.upm.edu.ph. Dili makaapekto sa inyong relasyon sa Principal Investigator, sa mga katabang sa panukiduki, sa Department of Linguistics, o sa UBC.<br><br>Kung dili ka muuyon ani nga pagtuon, dili kami motipig og bisag unsa nga datos bahin kanimo. Kung nanghangyo ka nga muhawa niini nga pagdukiduki paghuman nimo gipasa ang imong recording, tangtangon namo tanan datos bahin kanimo gikan sa among database ug server. Apan dili kanamo matangtang ang mga datos bahin kanimo gikan sa mga napatik nga mga artikulo sa pagdukiduki o mga spreadsheet nga nahimong magamit sa publiko.<br><br>Kontak sa pagpangutana ug pagkabalaka<br>Kung naa kay mga pangutana ug kabalaka niini nga pagtuon, palihog og kontak kay Kim Estoque pinaagi sa iyang email nga 201110523@post.upm.edu.ph. Kung naa kay kabalaka o reklamo bahin sa imong mga katungod isip usa ka partisipante ug sa imong mga kasinatian samtang nag-apil niini nga pagtuon, i-kontak ang Research Participant Complaint Line sa UBC Office of Research Ethics sa numero nga +1-604-822-8598 o kung layo man, i-email sa RSIL@ors.ubc.ca o libre nga matawagan ang numerong +1-877-822-8598.<br><br><br>Mga resulta sa pagtuon<br>Ang mga resulta ani nga pagtuon i-dokumentar sa lainlain nga mga plataporma, lakip niini ang mga papel nga pang-akademiko, libro, presentasyon sa mga komperensya, mga pagpost na blog, ug mga sikat nga artikulo sa media.