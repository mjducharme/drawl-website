Ang pag-hiking dili lang nindot nga kalingawan. Pwede pud siya mahimong maayo nga ehersisyo. Makabuhat pud kini ug katingalahan nga mga resulta para sa pangutok. Ang uban mo ingon nga dili siya maila nga ehersisyo - gawas kon layo nga mga distansya ang imohang baklayon. Ang unang benepisyo sa pag-hiking nga giingon sa mga tawo mao ang pagsaka sa pitik sa kasing kasing ug mag hinungdan kini sa mas maayo nga serkulasyon sa dugo. Gasilbi kini nga ehersisyo sa kasingkasing, ug gapamub-an niini ang peligro sa sakit sa kasingkasing ug taas nga presyon sa dugo. Makatabang usab sa pagpalig-on sa bukog ang kanunay na pag-hiking kay muangay kini sa ginabuhat sa lawas, ug ang bukog maluya kung dili magamit. Nasayod ang tanan nga ang pag-ehersisyo makatabang sa padayong kamaayo sa kaunuran, pero ang pag-hiking makahimo kanimong mas kaangay ug pinaagi sa hingpit na pag-inat sa mga bitiis <br><br>Ang ubang tawo mo gamit ug mga baston, ug bisan kataw-anan siyang tanawon, ang baston makatabang sa pag-ehersisyo sa mga kaunuran sa imong dughan ug sa bukton pinaagi sa labi nga paggamit. Ang paggamit sa baston makapagaan usab sa tuhod tungod kay magamit nimo imohang bukton ug mga tiil sa pag-abante sa lawas. Makatabang kini nga mahupay ang mga joint pain nga mabati sa uban nga mga tawo paghuman sa pag-hiking. Mapuslan usab ang mga baston sa imong pagbalanse sa lain nga mga yuta. <br><br>Makatabang usab ang pag-hiking nga makunhuran ang stress ingon man ang paghugas sa plato tungod kay makapahulay ka gikan sa mga adlaw-adlaw nga kabalaka, ug tungod sad kay ang pag-hiking kasagarang mahitabo sa mga maka-relaks nga palibot sama sa kalasangan o parke. Sanglit ang pagka pit-os kanunay maoy hinungdan sa sakit sa kasing kasing ug presyor sa dugo, aduna'y laing pamaagi para makatabang ang hiking aron kita maka likay niining mga sakita. Usa kini ka maayong oportunidad para makalikay kita sa atoang mga selpon, kompyuter, o maskin unsa pa na aparato nga nakig kompetensya sa atoang atensyon. Ang atoang presensya sa kalasangan aduna'y maka kalma nga epekto kanato. Tagaan kinig tsansa ang mga hikers para maka pang hinuklog sa kalmang pamaagi, ug tagaan ang ilang mga huna huna ug pahulay. Ang uban nga mga doktor nag sugod na ug reseta ug hiking kauban pa sa ubang medikal nga tambal para sa mga dugay na nga sakit. Kining mga "natural na preskripsyon" dili tambal sa iyahang ingon, busa maka tabang kini sa normal nga pagtambal.<br><br>Lain pang bentaha sa pag-hiking mao nga aduna'y lain laing lebel sa kalisod niini: gikan sa kinse (15) minutos nga pag baklay sa lokal na parke, ngadto sa pagsaka sa tuktok sa lokal nga bukid, aduna pu'y pag kompleto sa pagsaka sa bato. Pamaagi ani, ang mga tawo sa mga nag lain laing kapalidad maka benepisyo sa pag-hiking. Ang mga batid nga mga atleta maka kuha ug tibuok lawas nga ehersisyo nga maoy mag mintanar ug pag palambo sa nagka lain laing mga grupo sa kaunuran. Samtang ang mga gasugod pang mga hiker maka kita nga ang ilahang balanse ug lebel sa enerhiya magka lambo sulod sa gamay ra nga pag ensayo. <br><br>Ang pag-hiking lahi sa pag-adto sa gym, pagbisekleta, o bisan sa pagdagan sa dalan kay kini mahitabo man sa dili patas nga yuta. Kini nga maong yuta nanginahanglan ug espesyal nga atensyon kung asa nimo ibutang imohang tiil ug lain laing pamaagi sa paglihok kompara sa balik balik lang nga pag dagan sa treadmill. Para makalikay ka sa mga kalisod, ug para maka sigurado ka nga dili ka madalin-as, ang tiil kinahanglan mo buhat ug mga lakang nga pakilid para ma re-orient kini. Kining mga lihoka maka apil sa tanang mga kaunuran sa kalawasan ilabi na ang mga bitiis. Dili man nimo ma batian ang pagpamaol sa imohang mga kaunuran o sa mga ingon nga dapit, pero hinay hinay kini nga nag ka lig-on. Ang pag pahiangay sa bukid makatabang pud para maka bati ka ug kaayo sa imong lawas. Bansayon kini ang imohang balanse ug dasigon ang imohang mga kalihukan. Ang pagkahibalo sa imohang mga lihok samtang nag ehersisyo makatabang sab sa pag pa lambo sa imohang koneksyon sa imohang lawas para mas maayo imong pagbati niini. Nagpasabot kini na basun ang imohang mga gi praktisan nga backflip o bisan sa impleng pagdakop sa baso nga nahulog gikan sa lamesa tungod sa imong iring.  Ang pag butang ug mas daghang atensyon makatabang pod sa pag pa gamay sa peligro sa mga aksidente. Ang paghatag og dugang nga pagtagad usab makabawas siyempre sa peligro sa mga aksidente. Ang dugang nga pagtagad na imong gibutang sa paglakang samtang gahike mahimo usab nga musanput sa labi nga maayong pag-ehersisyo. Tungod kay matun-an nimo nga masabtan kung giunsa sa paglihok sa imong lawas ug unsa ang kinahanglan nga buhaton aron magpabili nga maayo ang kahimsog. <br><br>Aduna usab ang kamatuoran nga ang mga agianan sa pag-hiking kanunay nga mga matahom nga lugar, o tapad lang sa mga matahom nga lugar. Kining mga matahom nga mga talan-awon mao'y usa sa mga rason nganong daghang mga tawo ang gusto mo hike. Kinsa ma'y dili ganahan makakita ug ngindot nga talan-awon sama sa pag salop sa adlaw sa baybayon, o pag tan-aw sa hangin mag uyog sa mga kahoy sa taas sa bungtod sa panahong ting-init?<br><br>Maayo pod mo hike nga aduna'y kauban nga maskin usa para sa imohang seguridad. Ang pag hike nindot pud nga oportunidad nga makig sturya ug makig lingaw lingaw kauban ang mga higala ug pamilya. Ang pag lakaw kauban nila ug maki pag ilis ug mga ideya makapadasig sa usa'g usa. Ug tungod kay ang pag-hiking maka pa lambo pod sa imohang kahimtang, maayo pod kini nga panahon para maka gahin ug kalidad nga oras kauban ang usa'g usa. <br><br>Para malingaw gyud ka ug maayo sa pag-hiking, kinahanglan ka ug preparasyon. Pinaka importante nga mag dala ka ug tubig, ilabi na kung mag hike ka sa init kaayo nga panahon. Lain pa nga importanteng butang mao ang pag suot sa saktong sapatos: ang hiking boots mo suporta sa imohang mga buul buul ug lapa lapa sa imohang tiil. Sigurado kini nga ang imohang tiil ug bitiis dili mo sakit pagkahuman. Maayo pod nga imo ni ipahulay pamaagi sa pagsoot ug boots sa pag hike sa mga gamayng distansya para tagaan kinig panahon para mo humok ang sapatos ug ang imong lawas maanad niini. Bisan ug unsa pa ka bag-o ug sakto imohang sapatos kung imoha ning suoton sa taas nga panahon samtang ga hike ka, mahimo gyapon nga gaan ka niini ug tubig tubig sa tiil. Depende kung asa ka muadto sa pag hike, mag kinahanglan pud ka ug mapa ug higala nga maayo mo basa ug mapa para sigurado ang seguridad sa imohang pag uli.<br><br>Ang pag hike usa sa mga luwas nga pamaagi sa pag ehersisyo ug sayon ra kining sudlon ug wala kini'y bayad! Nagdasig kini ug relasyon sa imong mga mahal sa kinabuhi ug maka pa himsog sa imohang lawas ug pangutok. Bisan ug pila lang ka oras sa usa ka semana, maka himo na kini ug kausaban sa imohang panglawas ug lebel sa stress. Sa katapusan, kung makapangutana lang ka, daghang mga lokal nga orginisasyon aduna'y lista sa mga nagka lain laing nga mga hiking trails sa inyong lugar.<br><br><h4>Salamat sa pag basa ug pag record sa imohang kaugalingon. Palihug ug sumiter sa imohang recording gamit ang “Submit” nga button sa ubos, ug i click ang ubos aron ipakita ang Panudlo sa pagsulti ug panudlo.</h4>